Vitajte v mojom milom spevníku a organizátore nôt, vhodnom pre smartfóny a ľudí.

**TL;DR:** Toto všetko je a ešte dlho ostane vo vývoji. Už je to ale celkom použiteľné, čo môžete zistiť tak, že si v menu aplikácie (naľavo) vyberiete "Verejné spevníky" alebo "Všetky verejné piesne".

Hlavné užitočné vlastnosti
--------------------------

### Skutočne fungujúce užitočné vlastnosti

- zobrazovanie textov s akordami a nôt
- transpozícia (akordov aj nôt)
- šikovné vyhľadávanie (ešte sa na ňom pracuje, ale už je celkom dobré)
  - priamo zobrazí pieseň, keď si je dosť isté, že vie, čo myslíte
- pekné URL adresy (môžete jednoducho zdieľať URL a ono to bude fungovať)

### Podstatné ešte nie hotové ale plánované veci

- pridávanie vlastných piesní a vytváranie vlastných spevníkov<sup>*</sup>
- fungovanie offline -- bez pripojenia
- vyhľadávanie vnútri pod-spevníkov
- synchronizovanie zobrazenia na viacerých zariadeniach (keď hrá/spieva veľa ľudí naraz, manuálne synchronizovať, kde sme, je otrava)

<sup>*</sup> Ak chcete, aby som pridala pieseň, pošlite mi noty alebo text s akordami v nejakom rozumnom formáte (najlepšie [.abc](http://abcnotation.com/) pre noty alebo .txt s vyznačenými akordami pre text, ale viem všeličo skonvertovať).

Kedy pridáš *X*?
----------------

Nie skôr ako po mojom skúškovom období (t.j. v polovici februára). Potom by som mala opäť mať trochu času niečo spraviť.

Proces môžete urýchliť pomocou ;-) (Zdrojový kód je [na GitHub-e](https://github.com/AnotherKamila/songbook-web).)

Spätná väzba je vítaná!
-----------------------

Môžete mi povedať o vašich nápadoch, kritike alebo o čomkoľvek inom. Použite niečo z:

- [formulár v tejto aplikácii](#/feedback)
- [GitHub issues](https://github.com/AnotherKamila/songbook-web/issues)
- email: [kamila@ksp.sk](mailto:kamila@ksp.sk)
